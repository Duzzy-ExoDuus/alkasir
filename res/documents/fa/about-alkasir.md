# درباره نرم‌افزار الكاسر #


«الكاسر» معادل انگلیسی واژه عربی «الکاسر» است. الکاسر به معنای «دور زننده» یا «درهم شکننده» است. اسامی ذکر شده به کارکرد مهم «الكاسر» که همان شکستن فایروال‌های دیجیتال است اشاره می‌کند.


این نرم‌افزار توسط «ولید السقاف»، از توسعه‌دهندگان نرم‌افزار اهل یمن ساخته شده است. ولید السقف شخصا بارها تحت سانسور و ممیزی قرار گرفت. به همین دلیل تصمیم گرفت حرکتی را برای مقابله با سانسور و نمایش میزان آن در جهان عرب راه‌اندازی کند. نام «الكاسر» نیز به همین دلیل انتخاب شده است. 

«الكاسر» به کاربران امکان رد کردن و شکستن سد سانسور اینترنت را می‌دهد. همچنین این نرم‌افزار الگویی از نشانه‌های الکترونیکی فیلترشده درست می‌کند. «الكاسر» اغلب توسط کاربران کشورهایی استفاده می‌شود که در آنها سانسور محتوای سیاسی مثل اخبار، یادداشت‌های شخصی و یا نوشته‌های وبلاگی‌، بحث‌های فروم و ویدیوهای سیاسی و غیره مرسوم است. این نرم‌افزار در کشورهای دیگر نیز قابل استفاده است. 

اولین نسخه «الكاسر» در اردیبهشت‌ماه (ماه می) سال ۲۰۰۹ به شکل اپلیکیشن متن بسته ویندوز عرضه شد. «الكاسر» از آن زمان تاکنون توسعه بیشتری پیدا کرده و نسخه جدید آن با نام «الكاسر ۲.۰» اما به شکل متن باز عرضه شده است. نسخه جدید در پلتفرم‌های مختلف چون ویندوز، مک و لینوکس قابل نصب است. 

# نحوه کار الكاسر #

«الكاسر» کانالی رمزگذاری شده به یکی از سرورهای پروکسی «الكاسر» درست می‌کند که این کانال با استفاده از فیلترشکن "Shadow Socks" که برنامه‌ای متن ‌باز است و با پروتکل ساکس ۵ کار می‌کند، درست می‌شود. این برنامه جهت رد کردن ترافیک از پروتکل حمل‌ و نقل "obfs4" که توسط پروژه تور ایجاد شده است، بهره می‌برد.


