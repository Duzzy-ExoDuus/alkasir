# محدودیت‌ها #


نرم‌افزار الكاسر خالی از اشکال نیست و محدودیت‌هایی دارد که در ادامه بخشی از آنها را توضیح می‌دهیم:

۱) «الكاسر» فیلترینگ برخی و نه همه سایت‌ها را می‌شکند

نرم‌افزار «الكاسر» تضمینی نمی‌دهد که به همه سایت‌های مسدودشده دسترسی خواهید داشت. گرچه ما عمیقا به آزادی بیان و دسترسی به اطلاعات باور داریم اما در نظر داریم که نحوه استفاده از «الكاسر» را محدود کنیم. نهایتا تصمیم گرفتیم سیاستی کاملا شفاف اما سختگیرانه درباره این موضوع که آیا کاربران می‌توانند به سایت خاصی دسترسی داشته باشند یا خیر داشته باشیم. این تصمیمات امکان دارد تغییر کند و ما به کاربران توصیه می‌کنیم هر چند وقت یک بار بخش سیاست‌های سایت را مرور کنند. شاید به نظر برخی شکلی از محدودیت به نظر بیاید اما به آن سیاستی تنظیمی می‌گوییم که جلوی سوءاستفاده از سرورهای «الكاسر» را می‌گیرد. اگر کاربران با این سیاست موافق نیستند، می‌توانند نظرات و پیشنهاداتشان را برای ما ارسال کنند و ما نرم‌افزارهای دیگری به آنها پیشنهاد می‌دهیم.



۲) برای کار به گوگل کروم نیاز دارید

«الكاسر» برخلاف دیگر نرم‌افزارهای فیلترشکن به مرورگر گوگل کروم وابسته است. این نیاز به علت کارکرد داخلی کروم است که با تنظیمات پروکسی قابل تطبیق است و لیست سایت‌های فیلترشده نیز مرتبا به‌روزرسانی می‌شود. گرچه این محدودیت موقتی است و در نظر داریم مقدمات کار با مرورگرهای دیگر را نیز فراهم آوریم.



۳) الكاسر آدرس‌ها را ناشناس نمی‌کند

می‌خواهیم کاربرانی که از نرم‌افزار «الكاسر» استفاده می‌کند آگاه باشند که «الكاسر» کلیه ترافیک را ناشناس نمی‌کند. «الكاسر» صرفا ترافیک منتهی به سایت‌هایی که فیلتر شده است را رمزگذاری می‌کند. این بدین معناست که وب‌سایت‌های دیگر و مسیر بازدید از آنها رمزگذاری نمی‌شود (البته این موضوع درباره وب‌سایت‌هایی که از  SSL استفاده می‌کنند استثنا است.) همچنین تشخیص استفاده از نرم‌افزار «الكاسر» به علت لوگو و سرورهای پروکسی آن برای دیگر گروه‌ها امکان‌پذیر است. گرچه ترافیکی که از کانال «الكاسر» عبور می‌کند رمزگذاری شده است و توسط آی‌اس‌پی‌ها یا دیگران قابل مشاهده نیست. ما تاکید می‌کنیم که هیچ‌گاه آدرس‌های آی‌پی و فراداده‌های شخصی را ذخیره نمی‌کنیم. اطلاعاتی که می‌تواند دستگاهی مشخص یا کاربری را بر روی اینترنت شناسایی کند.




۴) الكاسر در دست توسعه است

گرچه نسخه «الكاسر ۲.۰» جهش فوق‌العاده‌ای به جلو است اما در حالت بتا عرضه می‌شود. بنابراین نمی‌توانیم تضمین کنیم که دچار مشکل نخواهد شد و کاملا درست کار کند. تیم «الكاسر» در حال کار بر روی بهبود آن است بنابراین به کاربران توصیه می‌کنیم که اطمینان حاصل کنند آخرین نسخه را دریافت کرده‌اند. کاربران را تشویق می‌کنیم که گزارش‌هایشان را درباره نرم‌افزار ارسال کنند و به ما در یافتن و برطرف کردن اشکالات آن کمک کنند. 



۵) نسخه موبایلی هنوز آماده نیست

گرچه امیدوار بودیم که نسخه موبایلی نرم‌افزار را به زودی آماده کنیم اما تاکنون امکان‌پذیر نشده است. علت اینکه تاکنون نتوانستیم نسخه موبایلی را عرضه کنیم پیچیدگی مکانیزم کانال‌هایی است که «الكاسر» روی آنها قرار دارد. یکی از اهداف تیم ما در سال ۲۰۱۶ عرضه نسخه موبایلی برای سیستم عامل اندروید و "iOS" است.
