# چه چیزی الكاسر را از فیلترشکن‌های دیگر متفاوت می‌کند؟ #

نرم‌افزارهای فیلترشکن زیادی وجود دارد و همین موضوع این سوال را برای کاربران به وجود می‌آورد که چه چیزی باعث تفاوت «الكاسر» می‌شود. باید توضیح دهیم که الكاسر تفاوت‌های عمده‌ای دارد:

۱) برای استفاده روزانه امن و بی‌خطر است
اگر از نرم‌افزار فیلترشکن استفاده می‌کنید حتی اگر از سایت‌های مسدود نشده بازدید کنید، تمامی ترافیک شما از طریق پروکسی طی می‌شود. به عبارتی دیگر اگر به آدرس ایمیل (جی‌میل، یاهو و غیره)، حساب بانکی یا حتی سایت‌های خرید آنلاین سر بزنید همه اطلاعات شما و سایتی که در آن قرار داشتید توسط شخص سومی رصد می‌شود. اطلاعاتی که احتمالا خطرناک هستند و شخص ثالث به آن نیازی ندارد. اگر برنامه‌های فیلترشکن مورد نظر عمدا آدرس آی‌پی شما و اطلاعات شخصی را ذخیره کنند باید درباره آن نگران باشید مخصوصا اگر بعدا سرورهای آن اپلیکیشن به خطر بیفتد.




«الكاسر» برعکس برنامه‌های دیگر تنها زمانی فعال می‌شود که از سایت‌های فیلتر شده بازدید کنید. در این مراحل «الكاسر» وقتی از سایت‌های فیلترنشده مثل ایمیل یا حساب بانکی بازدید می‌کنید هیچ اطلاعاتی را نگهداری نمی‌کند. در واقع این روند کاملا بدون حضور «الكاسر» انجام می‌شود. مثلا اگر آی‌اس‌پی شما دسترسی‌تان را به بیست سایت مسدود کرده باشد برنامه «الكاسر» تنها زمانی فعال می‌شود که دارید سعی می‌کنید اینگونه از سایت‌ها را باز کنید. بنابراین تمامی سایت‌های دیگر مستقیما از طریق آی‌اس‌پی باز می‌شوند. نهایتا اینکه امنیت شما در حالی که می‌دانید اطلاعات‌تان به شخص ثالثی منتقل نمی‌شود بهتر تامین خواهد شد.. همچنین «الكاسر» متعهد است که آدرس آی‌پی هیچ کاربری را نگهداری نکند.



۲) بهینه‌سازی سرعت

سرورهای «الكاسر» برعکس اپلیکیشن‌های معمول دیگر در ارسال و دریافت اطلاعات سرعت بالاتری دارند چرا که تنها در مورد سایت‌های فیلتر شده کار می‌کنند. همچنین سرعت سرورها به این دلیل افزایش پیدا کرده است که اگر درخواست برای ورود به سایتی روی سرور با خطا مواجه شد، این تقاضا فورا از جریان شکستن فیلترینگ خارج شود. به طور کلی این موضوع ترافیک را از روی سرورهای پروکسی «الكاسر» برمی‌دارد و برای خدمات‌رسانی به جمعیت بیشتری از کابران فرصت خواهد داشت. «الكاسر» در مقایسه با دیگر نرم‌افزارهای فیلترشکن نیاز به منابع کمتری برای این کار دارد.


نکته مهم دیگر این است که بیشتر سایت‌های بازدید شده از طریق «الكاسر» (به دلیل سیاست آن) عمدتا متنی هستند نه گرافیکی. همین موضوع فشار روی سرورهای پروکسی را کاهش داده و به کاربران اجازه می‌دهد که با سرعت بالاتری از سایت‌های مسدود شده بازدید کنند.


۳) اطلاعاتتان مرتبا به روز می‌شود

یکی از ویژگی‌های «الكاسر» فرستادن مرتب اطلاعات درباره سایت‌هایی است که همچنان فیلتر هستند یا از فیلترینگ خارج شده‌اند. خاصیتی که به شکل اتوماتیک در «الكاسر» به کار رفته و اجازه می‌دهد تا سایت‌هایی که از فیلترینگ خارج شده‌اند رصد و به شکل خودکار آنها را از دیتابیس اصلی و دیتابیس کاربران حذف کند. بنابراین شبیه منبع اطلاعاتی درباره روش‌های سانسور مورد استفاده قرار می‌گیرد. 



۴) الكاسر برای دسترسی آزاد به اطلاعات است نه سودبخشی و منفعت

نهایتا اینکه برنامه «الكاسر» نرم‌افزاری برای ترویج آزادی و دانش است و این کار را رایگان انجام می‌دهد. در این برنامه هیچ‌گونه تبلیغ تجاری نمایش داده نمی‌شود و نیازی به پرداخت وجه برای اشتراک وجود ندارد. قابلیت این برنامه در رصد کردن سانسور آی‌اس‌پی‌های شخصی در هر کشوری آن را تبدیل به برنامه‌ای منحصر به‌فرد برای استفاده‌ در مطالعات آکادمیک با موضوع روند‌های سانسور در جهان می‌کند. بنابراین «الكاسر» با فراهم آوردن داده‌های تجربی و ثابت‌شده درباره سانسور در افزایش اطلاعات این حوزه کمک می‌کند. اطلاعاتی که با کمک هزاران کاربر در سراسر جهان جمع‌آوری شده است.
بنابراین با استفاده از «الكاسر» نه تنها می‌توانید به محتوای فیلتر شده دسترسی داشته باشید که به ترویج آزادی و دانش هم کمک کرده‌اید.

