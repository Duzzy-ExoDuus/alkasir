# سوالات متداول #


س: الكاسر چیست؟

ج: «الكاسر» نرم‌افزاری است که امکان عبور از سانسور سایت‌های مشخصی را می‌دهد و سانسور ایجاد شده توسط آی‌اس‌پی را بررسی می‌کند.



س: منظورتان از سایت‌های «مشخص» چیست؟

ج: هدف «الكاسر» این است که به کاربران امکان دسترسی به اطلاعاتی درباره کشورها و مناطقی که توسط دولت‌ها و به دلایل سیاسی مسدود شده‌اند را بدهد. چند مورد مثالی آن خبرهای سیاسی سایت‌ها با موضوع تظاهرات‌، افشای فساد، ترویج مباحثه‌های آنلاین و باز و گفتگوهای سیاسی، فرهنگی و اجتماعی و غیره است. بنابرین تیم «الكاسر» سیاستگذاری کاملا روشنی را اتخاذ کرده است که محتوای قابل دسترس توسط «الكاسر» را توضیح می‌دهد.



س: آیا محدود کردن دسترسی به سایت‌های «مشخص» نوع دیگری از ممیزی نیست؟

ج: دلایل مشخصی وجود دارد که چرا تیم ما اجازه دسترسی به همگی سایت‌های مسدود شده را نمی‌دهد. اولین و مهمترین آن مصرف پهنای باند است. ما نمی‌توانیم هزینه پرداخت سرورهایی را تامین کنیم که دسترسی به وب‌سایت‌هایی با پهنای باند زیاد را می‌دهند یا از ویدیوها و عکس‌های با کیفیت بهره می‌برند. ثانیا تمرکز این برنامه بر روی امکان دسترسی به اطلاعات وب‌سایت‌هایی است که محتوای آنها اخبار، گزارش‌ها، اطلاعات، اندیشه و نظرات افراد است. اطلاعاتی که مردم مشتاق دانستن آن هستند و با آن ارتباط برقرار می‌کنند. این گونه از وب‌سایت‌ها موضوعاتی چون اصلاحات، توسعه، دموکراسی و حقوق بشر را پوشش می‌دهند. بنابراین «الكاسر» هیچ‌گونه ممیزی انجام نمی‌دهد. صرفا از دروازه‌هایش مراقبت می‌کند تا اطمینان حاصل کند سرورهای آن طبق سیاست تعریف شده استفاده می‌شوند. مطمئنا ابزارهای دیگری برای دور زدن فیلترینگ وجود دارند که امکان دسترسی به همه سایت‌ها را می‌دهند.
اگر سوالی در این زمینه دارید از پاسخگویی به شما خوشحال می‌شویم.



س: چرا پروژه الكاسر را انجام می‌دهید؟

ج: به دو دلیل این پروژه را به انجام رساندیم: نخست آنکه می‌خواهیم دسترسی به اطلاعات و آزادی بیان را در سراسر جهان ترویج کنیم و با قادر ساختن کاربران در شکستن سد سانسور به هدف‌مان دست می‌یابیم. ثانیا ما در حال اجرای مطالعه‌ای جهانی درباره روند‌های سانسور با استفاده از داده‌های جمع‌آوری شده از کامپیوترهای کاربران هستیم. داده‌هایی در مورد سایت‌های مسدود شده یا نشده که ما را قادر می‌سازد اشکال سانسور در جهان را بررسی کنیم و مطالعات حرفه‌ای و آکادمیک مختلفی روی آن انجام دهیم.



س: آیا استفاده از «الكاسر» رایگان است؟

ج: ما فکر می‌کنیم «الكاسر» باید برای همگان رایگان باقی بماند چرا که از ابتدا با هدف ترویج حق دانستن ساخته شد. این موضوع که تنها فیلترینگ گروهی از سایت‌های مشخص را می‌شکند نگهداری آن را نسبت به باقی سرورها آسان‌تر می‌سازد، آن هم سرورهایی که اجازه دسترسی به تمام سایت‌ها را در اینترنت می‌دهد. ما امیدواریم این برنامه رایگان باقی بماند و به همین منظور در حال بررسی امکان‌های متعدد کمک‌های مالی برای آن هستیم.


س: آیا «الكاسر» منبع باز است؟

ج: نسخه «الكاسر ۲.۰» منبع باز است و برای گروهی از کدگذاران قابل دسترس است. می‌توانید در بخش "active development" به اطلاعات و کدهای آن دسترسی پیدا کنید.



س:فیلترشکن «الكاسر» چگونه کار می‌کند؟

ج: توضیح جزئیات امکان‌پذیر نیست اما به طور خلاصه باید گفت که این نرم‌افزار بر تعدادی سرور یا همان ارائه دهندگان خدمات امنیتی قرار گرفته است. این سرورها منبعی هستند که از طریق آن برنامه «الكاسر» به شکل کاملا امن محتوای وب‌سایت را نمایش می‌دهد و کاربران می‌توانند به آن دسترسی پیدا کنند. آی‌اس‌پی شما به اطلاعات وب‌گردی و اینکه از چه سایت‌هایی بازدید کرده‌اید دسترسی نخواهد داشت چرا که تمامی داده‌های فرستاده و دریافت شده رمزگذاری می‌شود. اگر به اطلاعات تکنیکی مفصل‌تر نیاز دارید و علاقمند هستند به کدهای این برنامه دسترسی پیدا کنید، از شما دعوت می‌کنیم به بخش "active development" مراجعه کنید.


س: آیا نیاز دارم برای دسترسی به سایت مسدود شده حتما آن را گزارش دهم؟

ج: نخیر، البته باید گفت که گزارش وب‌سایت مسدود شده کارایی «الكاسر» را برای کلیه کاربران و شما افزایش می‌دهد. مخصوصا آن دسته از کاربرانی که در دام فیلترینگ آی‌اس‌پی‌شان افتاده‌اند. وقتی از هر سایت مسدودشده‌ای بازدید می‌شود در حافظه «الكاسر» باقی می‌ماند. اولین شخصی که سایت فیلتر شده‌ای را گزارش می‌کند جای همه کسانی که اینترنت‌شان را از یک آی‌اس‌پی دریافت می‌کنند عمل کرده است. بنابراین وقتی بسته شدن سایتی تایید می‌شود، تمام کاربرانی که از یک آی‌اس‌پی اینترنت می‌گیرند توانایی دور زدن سانسور و دسترسی به محتوای آن را خواهند داشت.



س: آیا بین مدت‌زمانی که سایتی را گزارش می‌دهم تا زمانی که به آن دسترسی پیدا می‌کنم وقت می‌برد؟
ج: نخیر، از نسخه «الكاسر ۲.۰» به بعد تغییراتی انجام شده است. تصمیم گرفتیم که بررسی محتوای وب‌سایت را در مرحله ثانویه انجام دهیم، بنابراین شما می‌توانید آدرس سایت را گزارش داده و همزمان به آن دسترسی پیدا کنید. اما اگر بعد از بررسی ما محتوای سایت برخلاف سیاست تعریف شده بود از دیتابیس برداشته شده و امکان گزارش دادن آن در آینده حذف خواهد شد. اگر وب‌سایت فیلترنشده بود باز هم از دیتابیس حذف خواهد شد و شما برای هر بار که می‌خواهید با پروکسی به آن دسترسی داشته باشید باید آن را گزارش کنید.



س: الكاسر چه ویژگی‌های برتری نسبت به برنامه‌های دیگر دارد؟

ج: برای پاسخ به این سوال از صفحه «چرا الكاسر منحصربه‌فرد است؟» یا "Why is Alkasir Unique" بازدید کنید.



س: آیا استفاده از این برنامه خطری دارد؟

ج: به خاطر داشته باشید که چنانچه با دسترسی به سایت‌های مسدود شده از قوانین کشورتان تخطی می‌کنید، «الكاسر» هیچ‌گونه مسئولیتی در این باره ندارد. این موضوع مثل دیگر سایت‌های پروکسی و نرم‌افزارهای فیلترشکن است و ما فقط مانند کانالی به سایت‌های‌ فیلترشده عمل می‌کنیم بنابرین هیچ مسئولیتی در برابر محتوای سایت و یا اقدامات شخصی شما نداریم. همچنین پیش از بارگذاری و نصب «الكاسر» شرایط استفاده آن را بخوانید. برای این کار به صفحه "Limitation" مراجعه فرمایید.


س: آیا شما از اطلاعات کامپیوترم استفاده کرده یا آدرس آی‌پی "IP" مرا فاش می‌کنید؟

ج: ما «آی‌پی» "IP" شما را بر روی سرور ذخیره نمی‌کنیم. متعهد هستیم که ترافیک مورد نظر را بر روی سرورهای پروکسی نگه‌داری نکنیم.



س: من هنگام استفاده از برنامه شما به اشکالاتی برخوردم. چه کار باید انجام دهم؟

ج: آخرین نسخه «الكاسر» را نصب کنید. اگر باز هم مشکل داشتید، اطلاعات اختلال پیش آمده مورد نظر را برای ما ارسال کنید. نحوه ارسال اشکالات در صفحه «گزارش ایرادات» "reporting bugs" قابل دسترس است.



س: سایت شما فیلتر شده است و «الكاسر» هم باز نمی‌شود. چه کار باید انجام دهم؟

ج: شما می‌توانید به آدرس "debug@alkasir.com" ایمیل زده و اطلاعات مشکلات پیش آمده را ارسال کنید. از این طریق می‌توانیم مشکل را حل کنیم و اگر نیاز باشد راه دیگری برای دسترسی به آخرین نسخه «الكاسر» پیشنهاد دهیم.
